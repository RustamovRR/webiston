---
title: Salom, Dunyo!
description: "Hello, World!: Birinchi JavaScript faylini yaratish, `console.log()` bilan natija chiqarish, Node’da va brauzerda ishga tushirish. Editor, fayl tuzilmalari va ishga tushirish buyruqlari."
keywords: JavaScript, Hello World, Salom Dunyo, console.log, Node.js, brauzer, browser, fayl, file, editor, boshlang'ich, beginner, terminal, birinchi dastur, first program
author: Webiston.uz
---

# Salom, Dunyo!

Uzunroq kod parchalarini sinab ko'rishga tayyor bo'lganingizda, qatorma-qator ishlaydigan interaktiv muhitlar endi mos kelmasligi mumkin va siz, kodingizni matn muharririda yozishni afzal ko'rasiz. U yerdan kodni JavaScript konsoliga yoki Node sessiyasiga nusxalab, joylashingiz mumkin. Yoki kodingizni faylga saqlashingiz (JavaScript kodi uchun an'anaviy fayl kengaytmasi - `.js`) va keyin o‘sha JavaScript kod faylini Node yordamida ishga tushirishingiz mumkin:

``` bash
$ node snippet.js
```

Agar siz Node'ni bunday nointeraktiv rejimda ishlatsangiz, u siz yurgizgan barcha kodingizning qiymatini avtomatik chiqarmaydi, shuning uchun buni o'zingiz qilishingiz kerak bo'ladi. Terminal oynangizda yoki brauzerning dasturchi vositalari konsolida matn va boshqa JavaScript qiymatlarini ko'rsatish uchun `console.log()` funksiyasidan foydalanishingiz mumkin. Masalan, agar siz quyidagi kod qatorini o'z ichiga olgan _hello.js_ faylini yaratsangiz:

``` js
console.log('Hello World!')
```

va faylni `node hello.js` buyrug'i bilan ishga tushirsangiz, ekranga "Hello World!" xabari chiqarilganini ko'rasiz.

Agar xuddi shu xabarni veb-brauzerning JavaScript konsolida chiqarilishini ko'rmoqchi bo'lsangiz, _hello.html_ nomli yangi fayl yarating va unga quyidagi matnni joylashtiring:

``` html
<script src="hello.js"></script>
```

So'ngra, _hello.html_ faylini brauzeringizda quyidagi kabi `file://` URL orqali yuklang:

``` html
file:///Users/username/javascript/hello.html
```

Konsolda salomlashuvni ko'rish uchun dasturchi vositalari oynasini oching.
