---
title: 'Nega Freymvork Ishlatish Kerak? Tuzilma, Optimallashtirish va Boshqalar'
description: |
  Freymvorklardan foydalanishning afzalliklarini bilib oling. Tuzilma, eng yaxshi amaliyotlar, abstraksiyalar va performance optimizatsiyalari qanday yordam beradi?
keywords: 'framework, freymvork, dasturlash, tuzilma, best practices, abstraksiya, performance, optimallashtirish, hamjamiyat, ekotizim, webiston'
author: 'Webiston.uz'
---

# Freymvork’dan foydalanishning afzalliklari

Freymvorklardan foydalanishning afzalliklari quyidagilardan iborat:

### Tuzilma va izchillik

Freymvorklar kodni tashkil qilish uchun ma'lum bir struktura va pattern’ni ta'minlaydi. Bu izchillikka olib keladi, bu esa yangi dasturchilarga ilovaning oqimini tushunishni osonlashtiradi. Shu bilan birga, kod tuzilmasi haqida qayg'urmasdan, mahsulot va funksiyalarimizga e'tibor qaratish imkoniyatini beradi.

### Eng yaxshi amaliyotlar

Freymvorklar odatda ichki o'rnatilgan eng yaxshi amaliyotlarni o'z ichiga oladi va dasturchilarni ularga rioya qilishga undaydi. Bu kod sifatini yaxshilaydi va xatolarni kamaytiradi. Masalan, freymvorklar odatda ma'lumotlarni erta, ya'ni serverda olishni rag'batlantiradi, bu esa klient tomoni ma'lumotni olishini kutishdan ko'ra yaxshiroq ishlash samaradorligi va foydalanuvchi bilan ishlash qulayligini ta'minlaydi.

### Abstraksiyalar

Freymvorklar routing, ma'lumotlarni olish, serverda render qilish va shunga o'xshash umumiy vazifalarni bajarish uchun yuqori darajali abstraksiyalarni taqdim etadi. Bu kodingizni toza, tushunarli va oson boshqariladigan qiladi. Keng hamjamiyatning mavjudligi esa bu abstraksiyalarning sifatini ta'minlashga yordam beradi. Masalan, Next.js tomonidan taqdim etilgan `useRouter` hook’ini olaylik, bu komponentlaringizda router’larga oson kirish imkoniyatini beradi.

### Ishlash samaradorligi optimizatsiyalari

Ko'plab freymvorklar kodlarni bo'lib yuklash, serverda render qilish va statik sayt yaratish kabi oldindan optimizatsiyalangan funksiyalarga ega. Bu ilovangizning ish faoliyatini sezilarli darajada yaxshilaydi. Masalan, Next.js ilovangizni avtomatik ravishda kodini bo'lib yuklaydi va foydalanuvchi havola ustiga kursorni olib borganida keyingi sahifaning kodini oldindan yuklab qo'yadi, bu esa sahifalararo o'tishni tezlashtiradi.

#### Hamjamiyat va ekotizim

Ommabop freymvorklar katta hamjamiyatga va boy plaginlar va kutubxonalar ekotizimiga ega. Bu shuni anglatadiki, muammoga duch kelsangiz, tezroq yechim topish yoki yordam olish imkoniyati mavjud bo'ladi.
