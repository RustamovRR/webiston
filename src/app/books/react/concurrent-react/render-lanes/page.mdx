---
title: "React'da Render Lanes (render yo'llari): Yangilanishlar Ustuvorligi Qanday Ishlaydi?"
description: |
  React'ning 'Render Lanes' mexanizmi bilan tanishing. Yangilanishlar ustuvorligini, bitmaskingni va concurrent rendering'ning ichki sirlarini bilib oling.
keywords: 'Render Lanes, React 18, concurrent rendering, scheduler, priority, ustuvorlik, bitmasking, SyncLane, TransitionLanes, useTransition, useDeferredValue, React performance, optimizatsiya, React internals, webiston'
author: 'Webiston.uz'
---

import { Callout } from 'nextra/components'

# Render yo'llari (Render Lanes)

Render yo'llari React'ning rejalashtirish tizimining muhim qismidir, bu tizim samarali render qilish va vazifalarning ustuvorligini ta'minlaydi. Render yo'li - bu bir ustuvorlik darajasini ifodalovchi ish birligi bo'lib, u React tomonidan renderlash sikli davomida ishlov berilishi mumkin. Render yo'llari tushunchasi React 18 versiyasida joriy qilingan bo'lib, u amal qilish muddatini ishlatgan oldingi rejalashtirish mexanizmi o'rnini egalladi. Keling, render yo'llarini, ularning ishlashini va bitmasklari sifatida ifodalangan asosiy tuzilmasini batafsil ko'rib chiqamiz.

<Callout type="info">
  Yana bir bor ta'kidlaymiz, bu React’ning istalgan vaqtda o'zgarishi mumkin bo'lgan ichki dasturiy tafsilotlari
  hisoblanadi. Bu yerda asosiy maqsad asosiy mexanizmni tushunish bo'lib, bu bizning kundalik injinerlik ishimizda
  yordam beradi va React qanday ishlashini tushunishga yordam beradi hamda undan samarali foydalanishimizni ta'minlaydi.
  Tafsilotlarga qadalib qolmaslik va aksincha, mexanizm va uning haqiqiy dunyodagi qo'llanilish imkoniyatlariga e'tibor
  qaratish foydaliroq bo'ladi.
</Callout>

Birinchidan, render yo'li bu React tomonidan renderlash jarayonida amalga oshirilishi kerak bo'lgan yangilanishlarni tartibga solish va ustuvorlik qilish uchun ishlatiladigan yengil abstraksiyadir.

Masalan, `setState` funksiyasi chaqirilganda, ushbu yangilanish render yo'liga qo'shiladi. Turli ustuvorlik darajalarini yangilanishlarning kontekstiga qarab tushunishimiz mumkin:

- Agar `setState` click ishlov beruvchisida chaqirilsa, u Sync (eng yuqori ustuvorlik) yo'liga qo'yiladi va mikrotask navbatiga rejalashtiriladi.
- Agar `setState` useTransition hook’idan keladigan `startTransition` funksiyasi ichida chaqirilsa, u transition (quyi ustuvorlik) yo'liga qo'yiladi va mikrotask navbatida rejalashtiriladi.

## Render yo'llaridagi ustuvorliklar

Har bir yo'l o'ziga xos ustuvorlik darajasiga ega bo'lib, yuqori ustuvorlikka ega yo'llar past ustuvorlikdagi yo'llardan oldin ishlanadi. React'dagi ba'zi yo'llarga misollar:

- `SyncHydrationLane`: Foydalanuvchilar hidratsiya paytida React ilovasida biror narsani bosganida, ya'ni click qilganida, click hodisasi ushbu yo'lga joylanadi.
- `SyncLane`: Foydalanuvchilar React ilovasida bosganda, click hodisasi ushbu yo'lga joylanadi.
- `InputContinuousHydrationLane`: Hover hodisalari, skroll hodisalari va hidratsiya davomida boshqa davomiy hodisalar ushbu yo'lga joylanadi.
- `InputContinuousLane`: Avvalgi bilan bir xil, lekin React ilovasi hidratsiya qilinganidan keyin.
- `DefaultLane`: Tarmoqdan olingan yangilanishlar, `setTimeout` kabi taymerlar va ustuvorlik aniqlanmagan dastlabki render ushbu yo'lga joylanadi.
- `TransitionHydrationLane`: hidratsiya davomida `startTransition`dan har qanday transition’lar ushbu yo'lga joylanadi.
- `TransitionLanes` (1–15): hidratsiyadan keyin `startTransition` dan har qanday transition’lar ushbu yo'llarga joylanadi.
- `RetryLanes` (1–4): Har qanday Suspense qayta urinishlari ushbu yo'llarga joylanadi.

E'tibor bering, bu yo'llar yozish paytidagi React’ning ichki tuzilmasini ifodalaydi va o'zgarishi ham mumkin. Bizning asosiy maqsadimiz - React qanday ishlashini tushunish uchun mexanizmni tushunishdir, shuning uchun yo'llarning aniq nomlari muhim emas. Muhim tomoni - React bu tushunchani qanday qo'llaydi va uni o'z ishimizda qanday qo'llashimiz mumkinligini tushunishdir.

## Render yo'llari qanday ishlaydi

React qachonki bir komponent yangilansa yoki render daraxtiga yangi komponent qo'shilsa, yangilanishga ustuvorligiga qarab yo'l (lane) belgilaydi, bu esa avval aytib o'tilgan render yo'llari asosida amalga oshiriladi. Ustuvorlik yangilanish turiga (masalan, foydalanuvchi interaktivligi, ma'lumot olish yoki orqa fondagi vazifalar) va boshqa omillarga, masalan, komponentning ko'rinishiga qarab belgilanadi.

React keyinchalik yangilanishlarni rejalashtirish va ustuvorlik qilish uchun render yo'llaridan quyidagi tartibda foydalanadi:

1. **Yangilanishlarni yig'ish**: React so'nggi renderlashdan buyon rejalashtirilgan barcha yangilanishlarni yig'adi va ularni ustuvorligiga qarab tegishli yo'llarga belgilaydi.
2. **Yo'llarni qayta ishlash**: React yangilanishlarni o'z yo'llarida ustuvorlik bo'yicha qayta ishlaydi, bu jarayon eng yuqori ustuvorlikdagi yo'l bilan boshlanadi. Bir xil yo'lda joylashgan yangilanishlar bitta o'tishda guruhlanib qayta ishlanadi.
3. **Commit bosqichi**: Barcha yangilanishlar qayta ishlangandan so'ng, React commit bosqichiga kiradi, bu bosqichda o'zgarishlar DOM’ga qo'llaniladi, effektlar ishlatiladi va boshqa yakuniy vazifalar bajariladi.
4. **Takrorlash**: Har bir render uchun jarayon takrorlanadi, bu esa yangilanishlarning har doim ustuvorlik tartibida qayta ishlanishini va yuqori ustuvorlikdagi yangilanishlarning pastroq ustuvorlikdagi yangilanishlar tomonidan to'sib qo'yilmasligini ta'minlaydi.

React yangilanishlarni bu ustuvorliklarga qarab tegishli yo'llarga belgilash bilan o'zi shug'ullanadi, bu esa ilovaning samarali ishlashini mustaqil ravishda, biror aralashuvsiz, ta'minlaydi.

### Yangilanishlarning ustuvorligini belgilash

Yangilanish sodir bo'lganda, React quyidagi bosqichlarni amalga oshiradi, ustuvorlikni belgilaydi va uni to'g'ri yo'lda joylashtiradi:

1. **Yangilanish kontekstini aniqlash**: React yangilanish chaqirilgan kontekstni baholaydi. Bu kontekst foydalanuvchi interaktivligi, state yoki props o'zgarishlari natijasida sodir bo'lgan ichki yangilanish yoki server javobiga asoslangan yangilanish bo'lishi mumkin. Kontekst yangilanishning ustuvorligini belgilashda muhim rol o'ynaydi.
2. **Kontekst asosida ustuvorlikni baholash**: Kontekstga asoslanib, React yangilanishning ustuvorligini baholaydi. Masalan, agar yangilanish foydalanuvchi kiritishidan kelib chiqsa, u yuqori ustuvorlikka ega bo'lishi mumkin, aksincha, noaniq orqa fon jarayonidan kelib chiqqan yangilanish past ustuvorlikka ega bo'lishi mumkin. Biz allaqachon turli ustuvorlik darajalari haqida batafsil muhokama qildik, shuning uchun bu yerda qo'shimcha batafsil ma'lumot berishga hojat yo'q.
3. **Har qanday ustuvorlikni bekor qilishni tekshirish**: Ba'zi hollarda, dasturchilar yangilanishning ustuvorligini aniq belgilashlari mumkin, bu React’ning `useTransition` yoki `useDeferredValue` hook’lari orqali amalga oshiriladi. Agar bunday ustuvorlikni bekor qilish mavjud bo'lsa, React baholanadigan ustuvorlikni emas, aksincha taqdim etilgan ustuvorlikni ko'rib chiqadi.
4. **Yangilanishni to'g'ri yo'lda joylashtirish**: Ustuvorlik belgilanganidan so'ng, React yangilanishni tegishli yo'lda joylashtiradi. Bu jarayon biz ko'rgan bitmask yordamida amalga oshiriladi, bu esa React'ga bir nechta yo'llar bilan samarali ishlash imkonini beradi va yangilanishlarni to'g'ri guruhlash va qayta ishlashni ta'minlaydi.

Ushbu jarayon davomida React yangilanishlar sodir bo'layotgan kontekst va ichki heuristikalariga tayangan holda ustuvorliklar haqida ma'lumotli qarorlar qabul qiladi. Ushbu dinamik ustuvorlik va yo'llarni belgilash React’ga tezkorlik va samaradorlikni muvozanatlash imkonini beradi, dasturchilardan qo'lda aralashuv talab qilmasdan ilovalarning samarali ishlashini ta'minlaydi.

Keling, React qanday qilib yangilanishlarni o'z yo'llari bo'yicha qayta ishlashini ko'rib chiqaylik.

## Yo'llarni qayta ishlash

Yangilanishlar o'z yo'llariga tayinlangandan so'ng, React ularni ustuvorlik tartibida qayta ishlaydi. Bizning chat ilovamiz misolida, React yangilanishlarni quyidagi tartibda qayta ishlaydi:

- `ImmediatePriority`: Xabar kiritish uchun yangilanishlarni tezda qayta ishlash, bu uning javob beruvchanligini va tez yangilanishini ta'minlaydi.
- `UserBlockingPriority`: Foydalanuvchilarga real vaqt fikr-mulohazalarni taqdim etish orqali yozish indikatoriga yangilanishlarni qayta ishlash.
- `NormalPriority`: Yangilanishlarni xabarlar ro'yxatiga qayta ishlash, yangi xabarlar va yangilanishlarni normal tezlikda ko'rsatish.

Yangilanishlarni ustuvorlik tartibida qayta ishlash orqali React ilovaning eng muhim qismlari, hatto katta yuklama ostida ham, tezkor bo'lib qolishini ta'minlaydi.

## Commit bosqichi

Barcha yangilanishlarni o'z yo'llarida qayta ishlaganidan so'ng, React commit, ya'ni tatbiq qilish, bosqichiga o'tadi, bu yerda o'zgarishlarni DOM’ga qo'llaydi, effektlarni ishga tushiradi va boshqa yakuniy vazifalarni bajaradi. Bizning chat ilovamiz misolida, bu xabar kiritish qiymatini yangilash, yozish indikatorini ko'rsatish yoki yashirish va yangi xabarlarni xabarlar ro'yxatiga qo'shishni o'z ichiga olishi mumkin. Keyin React keyingi render sikliga o'tadi, yangilanishlarni to'plab, yo'llarni qayta ishlash va o'zgarishlarni amalga oshirish jarayonini takrorlaydi.

### _Entanglement_ va _rebasing_ tushunchalari

Biroq, bu jarayon bu yerdagi tushuntirishlarimizdan ko'ra ancha murakkabdir: _entanglement_, ya'ni "chigallik", kabi tushunchalar mavjud, bu ikki yo'lning birgalikda qayta ishlanishi kerakligini aniqlaydi, va _rebasing_, ya'ni "qayta asoslash", kabi qo'shimcha tushunchalar mavjud bo'lib, yangilanish oldin qayta ishlangan yangilanishlar ustiga qayta asoslanishi kerakligini belgilaydi. Qayta asoslash, masalan, agar bir transition tayinlanishi tugallanmasidan oldin, sinxron yangilanish bilan to'xtatilsa, ikkalasini birgalikda ishga tushirish kerak bo'lganda foydali bo'ladi.

### Flushing" effektlari

Bundan tashqari, _flushing effects_, ya'ni "tozalanadigan effect", tushunchalari haqida ham ko'p gapirish mumkin. Masalan, agar sinxron yangilanish bo'lsa, React ta'minlangan sinxron yangilanishlar o'rtasida holatning izchilligini ta'minlash uchun yangilanishdan oldin/yoki keyin effektlarni flush(tozalash) qilishi mumkin.

Natijada, bu React’ning asl maqsadi va haqiqatda "sahna ortida" yashirin qiymat mavjud: u yangilanish muammolarini, ularning ustuvorligini va tartibini boshqarish vazifasini bajaradi, biz esa ilovalarimizga e'tibor berishda davom etamiz.

### Ustuvorliklarni "qo'lda" sozlash

Muhim bir nuqtani qayd etish kerakki, React ustuvorliklarni baholashda yaxshi bo'lsa-da, har doim mukammal emas. Dasturchi sifatida, siz ba'zida standart ustuvorliklarni bekor qilishingiz kerak bo'lib qolishi mumkin, buni hozirgacha qayd etib o'tilgan API’lardan foydalanib: `useTransition` va `useDeferredValue` orqali ilovangizning ishlashini va javobgarligini yanada to'g'ri sozlash uchun. Keling, bu API’larni yanada batafsil ko'rib chiqamiz.
