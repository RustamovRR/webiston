## Freymvork’dan foydalanishdagi trade-off’lar

Freymvorklar ko'plab afzalliklarga ega bo'lsa-da, ular ba'zi trade-off’lardan holi emas. Ushbu trade-ff’larni tushunish sizga freymvork tanlash va foydalanish haqida ongli qaror qabul qilishga yordam beradi:


#### O'rganish murakkabligi
Har bir freymvork o'ziga xos tushunchalar, API’lar va konvensiyalarga ega bo'lib, ular bilan tanishish talab etiladi. Agar siz React uchun yangi bo'lsangiz, freymvorkni bir vaqtda o'rganish murakkab bo'lishi mumkin, ammo baribir tavsiya etiladi. Agar siz allaqachon React bilan tanish bo'lsangiz, freymvorkning o'ziga xos xususiyatlari va API’larini o'rganish uchun vaqt sarflashingiz kerak bo'ladi.


#### Moslashuvchanlik va konvensiyalar o'rtasidagi farq
Freymvorkning qat'iy struktura va konvensiyalari foydali bo'lishi mumkin, ammo ba'zida cheklovlarga olib kelishi ham mumkin. Agar ilovangiz freymvorkning modeliga mos kelmaydigan o'ziga xos talablarga ega bo'lsa, freymvork sizga yordam berish o'rniga, unga qarshi kurashishingiz mumkin. Masalan, ba'zi holatlarda siz tezkor internet va zamonaviy brauzerga ega foydalanuvchilar dastur uchun qurayotgan bo'lsangiz, serverda render qilish yoki ma'umot olish talab qilinmasligi mumkin. Bunday holatlarda freymvorkdan foydalanish ortiqcha bo'lishi mumkin.


#### Qaramlik va majburiyat
Freymvorkni tanlash — bu majburiyatdir. Ilovangizni freymvorkning kelajagiga bog'lashni anglatadi. Agar freymvork qo'llab-quvvatlanmay qolsa yoki sizning ehtiyojlaringizga mos kelmaydigan yo'nalishga o'tsa, boshqa freymvorkga o'tish yoki mavjud freymvork kodini o'zingiz saqlab qolish haqida qiyin qarorlar qabul qilishingizga to'g'ri kelishi mumkin.


#### Abstraksiya yuklovi
Abstraksiyalar murakkablikni yashirish orqali ishlab chiqishni soddalashtirishi mumkin bo'lsa-da, ular o'ziga xos "sehr" yaratishi mumkin, bu esa ichki ishlash mexanizmlarini tushunishni qiyinlashtiradi. Bu debugging va ish faoliyatini optimallashtirishni qiyinlashtirishi mumkin. Bundan tashqari, har bir abstraksiya ba'zi yukni olib keladi, bu esa ish faoliyatiga ta'sir qilishi mumkin. Masalan, Next.js’dagi server amallarida `"use server"` direktivasi qandaydir tarzda amalni serverda bajaradi. Bu ajoyib abstraksiya, lekin uning qanday ishlashini tushunish qiyin bo'lishi mumkin.


### Mashhur React freymvorklari
Freymvorklardan nima uchun foydalanish kerakligi va ularning afzalliklari hamda kamchiliklarini tushungan holda, endi React ekotizimidagi maxsus freymvorklarga murojaat qilishimiz mumkin. Ushbu bobning keyingi qismlarida Next.js va Remix kabi mashhur tanlovlarni o'rganamiz. Har bir freymvork o'ziga xos xususiyatlar va afzalliklarga ega bo'lib, ularni tushunish sizga o'z ehtiyojlaringiz uchun to'g'ri vositani tanlashda yordam beradi.

Endi keling, ba'zi mashhur React frameworklarini o'rganamiz va ularning xususiyatlari, afzalliklari hamda trade-off’lari haqida gaplashamiz. Har bir freymvork haqida qisqacha umumiy ma'lumotdan boshlaymiz, so'ngra ularning xususiyatlari va samaradorligini batafsil taqqoslaymiz. Shuningdek, loyiha uchun freymvork tanlashda e'tiborga olish kerak bo'lgan ba'zi omillarni ham muhokama qilamiz.