# Xulosa

Bu kitob JavaScript’ni pastdan yuqoriga tushuntiradi. Bu shuni anglatadiki, biz izohlar, identifikatorlar, o'zgaruvchilar va turlar kabi quyi darajadagi tafsilotlardan boshlaymiz; keyin ifodalar, operatorlar, obyektlar va funksiyalarga o'tamiz; va so'ngra class’lar va modullar kabi yuqori darajadagi til abstraksiyalarini ko'rib chiqamiz. Men bu kitob sarlavhasidagi *mukammal(definitive)* so'zini jiddiy qabul qilaman, va kelajakdagi boblar tilni shunday batafsil tushuntirib boradiki, bu dastlab biroz og'ir bo'lib tuyulishi mumkin. Biroq, JavaScript'ni haqiqiy egallash tafsilotlarni tushunishni talab qiladi, va umid qilamanki, siz bu kitobni boshidan oxirigacha o'qish uchun vaqt ajratasiz. Ammo, birinchi o'qish paytida, har bir bo'limni mukammal o'zlashtirishingiz shart emas. Agar o'zingizni biror bo'limda qiynalib qolganingizni his qilsangiz, keyingisiga o'ting. Tilni butunligicha amaliy bilimga ega bo'lganingizdan so'ng, tafsilotlarni o'zlashtirish uchun qaytib kelishingiz mumkin.